Il mio consiglio personale è di iniziare in modo semplice e minimalista. Affronta le difficoltà con le funzioni base e, solo quando inizi a pensare: “ci dev’essere un modo migliore per farlo”, allora comincia a cercare dei plugin.

Questo approccio ti permette di:

- Capire meglio come funziona Obsidian “nativamente”, conoscendone punti di forza e limiti
    
- Sviluppare un tuo **flusso di lavoro personale**, perché ognuno lavora in modo leggermente diverso
    
- Rendere l’apprendimento più gestibile: Obsidian è potentissimo e ha moltissime funzionalità, ma cercare di impararle tutte insieme può risultare disorientante
    
- Concentrarti **sulla scrittura e sullo studio**, invece che perdere tempo a modificare l’interfaccia (vedere persone passare ore a cercare la “configurazione perfetta” senza produrre contenuto è frustrante)
    

Detto ciò, dai un’occhiata ai plugin più scaricati per farti un’idea dei problemi e degli usi più comuni tra gli utenti Obsidian.

💡 I miei plugin consigliati:

- **Linter**
    
- **Omnisearch**
    
- **Calendar** + **Daily Notes**